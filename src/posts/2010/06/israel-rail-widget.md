---
title: 'ווידג׳ט רכבת ישראל'
date: '2010-06-30T23:46:17+03:00'
status: publish
author: יהודה
excerpt: 'אחרי חידוש ושיכון מחדש של ווידג׳ט מזג האויר, הגיע תורו של ווידג׳ט רכבת ישראל. הגרסה הראשונה של הווידג׳ט נכתבה כך שתמשוך נתונים מאתר הרכבת הישן, שהיה בלתי שמיש מחוץ לאקספלורר'
ogImage: 'img/2010/06/israel-rail-widget-1.png'
type: post
id: 464
tags:
    - 'ווידג׳טים'
    - 'רכבת ישראל'
post_format: []
---
אחרי חידוש ושיכון מחדש של ווידג׳ט מזג האויר, הגיע תורו של ווידג׳ט רכבת ישראל. הגרסה הראשונה של הווידג׳ט נכתבה כך שתמשוך נתונים מאתר הרכבת הישן, שהיה בלתי שמיש מחוץ לאקספלורר. לאחר שדרוג האתר, לא היה צורך בווידג׳ט לטובת תאימות, ולכן דחיתי את העדכון שלו. הסתבר שההתאמה [לאתר הרכבת החדש](http://www.rail.co.il/) לא הייתה מסובכת במיוחד, והווידג׳ט כבר מוכן [להורדה מכאן](http://yehudab.com/widgets/IsraelRailways-1d7.zip). גם כאן, הווידג׳ט מותאם למשתמשי מק בלבד (טיגר ומעלה). יתכן שבעתיד אכין גם חלופות לחלונות וללינוקס.

התפעול של הווידג׳ט קצת מסובך יותר מזה של מזג האויר, לכן צרפתי צילומי מסך עם הסברים קצרים.

במצב רגיל מוצגות תחנת המוצא, תחנת היעד, וזמני שלוש הרכבות הקרובות. הזמנים מתעדכנים אוטומטית, כך שבמצב המצולם למטה הרכבת של 7:53 תזוז ימינה בשעה 7:32 ותופיע בתור הרכבת הבאה.  
![מצב רגיל](/img/2010/06/israel-rail-widget-1.png)

כדי לשנות את מצבי התצוגה או לבחור תחנות אחרות, יש להעביר את הסמן מעל הווידג׳ט ואז מופיע כפתור בצורת מפתח שבדי בפינת הימנית התחתונה. לחיצה עליו תפתח את סרגל הכלים, כפי שנראה למטה:  
![כפתור פתיחת סרגל הכלים](/img/2010/06/israel-rail-widget-2.png)

אלו הכפתורים הזמינים במצב סרגל כלים פתוח:  
![סרגל כלים פתוח](/img/2010/06/israel-rail-widget-3.png)

לבסוף, לאחר לחיצה על כפתור בחירת התחנות, יופיע הצד האחורי של הווידג׳ט:  
![הצד האחורי והחלפת תחנות](/img/2010/06/israel-rail-widget-4.png)

לאחר החלפת תחנה או בחירת יום חדש, מתבצעת התקשרות לאתר הרכבת שלוקחת מספר שניות. יש להתאזר בסבלות עד לקבלת זמני הרכבות המבוקשות.

הערה למי כבר מותקן אצלו הווידג׳ט הישן: לצערי הגדרות התחנות הישנות לא תואמות לאתר החדש, ולכן תצטרכו לבחור את התחנות מחדש בצד האחורי של הווידג׳ט לאחר ההתקנה.

בהזדמנות זו, תודה [לבן נתן](http://hafontia.com/) מעצב הפונט, ול Gilles Landry מעצב האיקונים.
