---
title: 'פוסט ראשון'
date: '2008-07-21T18:55:30+03:00'
status: publish
author: יהודה
excerpt: ''
type: post
id: 1
tags:
    - כללי
post_format: []
---
פוסט ראשון בבלוג חדש. איזו התרגשות.

את הבלוג הזה פתחתי בעיקר כדי לכתוב על אתרים ברשת. כמובן שזה מה שעושים 99% משאר הבלוגים בעולם, אבל מה שאמור להיות יחודי זה שאצלי תוכלו לקרוא בעיקר על מה שנמצא מתחת לפני השטח בכל אתר. זה יכלול ביקורת עניינית על מבנה ה HTML, CSS ו- JavaScript; קצת אנקדוטות על שטויות שמוצאים בקוד של כל אתר; תאימות לסטנדרטים ודפדפנים שונים; נגישות; שימושיות וכו'. חוץ מזה, אני מקווה לפרסם גם תרגומים [לקורס של אופרה בנושא סטנדרטים ברשת](http://dev.opera.com/articles/view/1-introduction-to-the-web-standards-cur/).

נתחיל כמובן ב"מתחת לפני שטח" של הבלוג הזה. מכוון שהמקצוע שלי הוא לתכנת, וספציפית ב 10 השנים האחרונות תיכנות לרשת, מן הראוי היה שהבלוג ירוץ על תשתית יחודית שאבנה בעצמי. הבעיה היא שהמחשבה על יצירת תשתית כזאת הרחיקה את פתיחת הבלוג ממני בכמעט שנה וחצי, ובסוף לא הניבה דבר פרט לכמה רעיונות שנשארו במגירה. אז כדי לא לדחות עוד יותר, בחרתי תשתית מוכנה ([וורדפרס באנגלית, גרסה 2.6](http://wordpress.org/)), ועיצוב מוכן ([classicbeauty](http://themes.dakars.info/classicbeauty/) בתרגומה של [אח"י דקר](http://www.dakars.info/) עם שיפורים קלים שלי). האתר מאוחסן ב [NearlyFreeSpeech](https://www.nearlyfreespeech.net/), כי בחשבון פשוט 10$ יספיקו לי שם לשנתיים, ורישום הדומיין דרך [pairnic](https://www.pairnic.com/index.html) כי פעם הייתי ב mydomain ונמאס לי מהאתר העמוס שלהם והספאם הבלתי פוסק. אגב, יש עכשיו [מבצע ב pairnic](https://www.pairnic.com/help.m?file=anniversary) לכבוד 60 שנה למדינה (סתם, זה לכבוד 6 שנים ל pairnic) לרישום דומיין בעלות של 60$ ל 6 שנים, כך שבממוצע זה לא הרבה יותר משאר הרשמים.
