---
title: 'גרסת בטא חדשה לנגן המדיה Flip4Mac'
date: '2008-08-27T07:41:20+03:00'
status: publish
author: יהודה
excerpt: ''
type: post
id: 139
category:
    - נגנים
tags:
    - Flip4Mac
    - מק
    - פיירפוקס
post_format: []
---
[Flip4Mac](http://www.flip4mac.com/wmv.htm) הוא פלאג-אין לקוויקטיים המאפשר לנגן קבצי מדיה של Microsoft על מחשבי מקינטוש. לגרסה האחרונה של הנגן (2.2.0.49) היו מספר בעיות שגרמו בין השאר לקריסת הנגן ביחד עם הדפדפן, ולתצוגה קטועה של אזור השליטה שלו (כפתור ה play/pause, ציר הזמן וכו') בפיירפוקס 3. עיקר הבעיה הייתה עם קבצי asx המשמשים בדרך כלל לשילוב פרסומות וקדימונים לפני ואחרי הסרט. אלה גרמו בחלק מהמקרים לקריסות ובפעמים אחרות לניגון הפרסומת בלבד ללא הסרט. זו הייתה אחת הסיבות לכך שברוב הסקריפטים שלי שילבתי מסנן פרסומת (כן, גם הסיבה האחרת לא פחות חשובה…)  
![Flip4Mac 2.2.0.49](http://img.skitch.com/20080827-n26f1j3bab3kh9tmt7ha7bukyi.png)  
גרסה חדשה של הנגן (2.2.1.7) שוחררה לא מזמן כגרסת בטא, והיא זמינה להורדה דרך אתרי התוכנות למק: [Macupdate](http://www.macupdate.com/info.php/id/17787/flip4mac-wmv-player), [VersionTracker](http://www.versiontracker.com/dyn/moreinfo/macosx/28842), ואחרים. הערות השחרור של הגרסה הבטיחו שיפור בניגון בתוך ספארי, שיפור תאימות בספארי וקמינו, ותיקון קריסות. התקנתי את הגרסה, והנה ההתרשמות שלי:

- אין הבדל ממשי מבחינת כפתור השליטה בפיירפוקס – הם עדיין נעלמים ומופיעים כרצונם.
- ניגון קבצי asx שופר (נבדק באתר ynet וספורט5 כאשר הסקריפטים מנוטרלים), והוא לא גורם יותר לקריסות ולדילוג על התוכן.
- קריסות אחרות בנתיים לא משתחזרות (נבדק בנענע10 ו TheMarker).

ההמלצה שלי: **להתקין**.  
![Flip4Mac Beta](http://img.skitch.com/20080827-fx2yx855cai8f7hewyhw8p9ntx.png)
