---
title: 'שוב שדרוג לבלוג'
date: '2017-06-24T20:43:45+03:00'
status: publish
author: יהודה
ogImage: 'img/2017/06/blog.jpg'
excerpt: 'בעידן שבו הבלוגים הולכים ונעלמים, קצת מוזר לכתוב פוסט חדש כאן ולא בפייסבוק, או טוויטר. בכל זאת, אם מישהו עדיין מקבל עדכונים על פוסטים חדשים, או שסתם הגיע לכאן מגוגל, נסו לקרוא את הפוסט כאילו עכשיו 2006 ובלוגים זה הדבר הכי מגניב שיש'
type: post
id: 773
tags:
    - וורדפרס
    - לינוקס
    - 'קוד פתוח ותוכנה חופשית'
post_format: []
---
*בעידן שבו הבלוגים הולכים ונעלמים, קצת מוזר לכתוב פוסט חדש כאן ולא בפייסבוק, או טוויטר. בכל זאת, אם מישהו עדיין מקבל עדכונים על פוסטים חדשים, או שסתם הגיע לכאן מגוגל, נסו לקרוא את הפוסט כאילו עכשיו 2006 ובלוגים זה הדבר הכי מגניב שיש.*

![בלוג](/img/2017/06/blog.jpg)

דבר ראשון, בקטנה, שדרוג מתחייב לגרסה האחרונה (4.8).

חוץ מזה, תוסף חדש: [Yoast SEO](https://wordpress.org/plugins/wordpress-seo/), כי פייסבוק דורש מטה תגיות, וזה הכי קל.

אבל הכי חשוב, החלפתי את שרות האירוח מאכסון משותף על [NearlyFreeSpeach](https://www.nearlyfreespeech.net) לשרת וירטואלי פרטי של [Scaleway](https://www.scaleway.com/armv8-cloud-servers/). בחרתי בשרת מבוסס ARMv8 כך שהמחיר יוצא כמעט אותו דבר (3$ בראשון, 3€ באחרון), כשכאן אני מקבל שרת פרטי, יכול להריץ עליו מה שאני רוצה, וגם הביצועים טובים הרבה יותר. כמובן, אני צריך לדאוג לבד לשדרוגי תוכנה, אבטחה, גיבויים וכד׳, אבל זה חלק מהעניין. המדריך ב [LinuxBabe](https://www.linuxbabe.com/ubuntu/install-wordpress-ubuntu-16-04-apache) יכול לעזור כאן.

Scaleway לא כ״כ אוהבים ששולחים מייל מהשרת שלהם (כדי שלא ישמשו לספאם), אז נרשמתי לשירות [mailgun](https://www.mailgun.com) שמאפשר לשלוח עד 10,000 מיילים בחודש בחינם. הוא עובד יחד עם התוסף המקביל ב WordPress. באתר wpbeginner יש [הסבר מפורט](http://www.wpbeginner.com/wp-tutorials/how-to-fix-wordpress-not-sending-email-issue/) איך להשתמש בשניהם.

דבר אחרון, העברתי את האתר לעבוד דרך https, כי בכל זאת 2017. המדריך הנ״ל מ LinuxBabe מסביר איך לעשות את זה בחינם דרך [Let's Encrypt](https://letsencrypt.org).
