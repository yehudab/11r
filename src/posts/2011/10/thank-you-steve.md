---
title: 'סתם יום חול, 6 באוקטובר 2011'
date: '2011-10-07T10:42:07+02:00'
status: publish
author: יהודה
excerpt: '6:30 – מתעורר. השעון מכוון ל 7:00, אבל אני אוהב לקום קצת קודם, לשתות קפה בנחת ולקרוא קצת מיילים באייפד שמונח לידו. בלילה קיבלתי שני מיילים מהעבודה עם קבצי וורד מחוברים, והאייפד פותח אותם בלי בעיה.'
type: post
id: 647
tags: 
    - כללי
post_format: []
---
6:30 – מתעורר. השעון מכוון ל 7:00, אבל אני אוהב לקום קצת קודם, לשתות קפה בנחת ולקרוא קצת מיילים באייפד שמונח לידו. בלילה קיבלתי שני מיילים מהעבודה עם קבצי וורד מחוברים, והאייפד פותח אותם בלי בעיה.

7:00 – השעון המעורר של האייפון מצלצל. זמן להעיר את הילדה.

7:45 – אורז את האייפד בתיק, האייפון בכיס, ומקפיץ את הילדה לבית הספר. בדרך אני מתלבט אם היא כבר מספיק גדולה לקבל את [הנאנו החדש](http://www.apple.com/ipodnano/) למתנה. אני בטוח שהיא תאהב את שעון המיקי מאוס החדש.

8:00 – בדרך לעבודה. מחבר את האייפון למערכת של [האוטו](http://en.wikipedia.org/wiki/Citro%C3%ABn_C3#C3_Picasso), ושומע את [הפודקאסט של 5by5 ](http://5by5.tv/specials/1)לסיכום ההכרזה של האייפון 4S. את האוטו קיבלתי בליסינג לפני חצי שנה בערך. היו לי שני דגמים שהתלבטתי ביניהם, אבל [לדגם השני](http://en.wikipedia.org/wiki/Fiat_Bravo_(2007)) היה רק חיבור לווינדוס מוביל, אז בחרתי את זה.

8:10 – עוצר בפז לתדלק ולשטוף את האוטו. בזמן שהאוטו בשטיפה נכנס לקנות קפה. לפני התשלום, מוציא את האייפון ומראה לקופאי את הקוד שלי [באפליקציה של Yellow](http://itunes.apple.com/app/id427036518) באייפון. יש להם מבצע של כוס ששית חינם. יושב ליד אחד השולחנות שצופים על השטיפה. בנתיים, מוציא את האייפד כדי לענות על המיילים מהלילה. האייפד מוצא את ה Wi-Fi של המקום, אבל אי אפשר לגלוש דרכו. מוציא את האייפון מהכיס ומפעיל Personal Hot Spot. אחרי כמה דקות, ניגש אלי מישהו ושואל אם אני מצליח לגלוש. כן, אני עונה, דרך האייפון. הוא אומר "אהה" וחוזר לשולחן שלו.

9:20 – מגיע לעבודה. לא מזמן החלפנו את סביבת הפיתוח שלנו מווינדוס למק. על השולחן של כל אחד מהמפתחים מונח [מק בוק פרו 2011](http://www.apple.com/macbookpro/) חדש. מגיע לשולחן שלי. מוציא את המק והאייפד מהתיק, האייפון מהכיס ומתחיל לעבוד. עכשיו אנחנו מפתחים אפלקצית מובייל חדשה. חלק ממנה נייטב, וחלק הוא Web App. זה החלק שלי. את הדיבאג אני עושה בספארי על המק, ואחר-כך בודק על האייפון והאייפד. האינדרואיד של ה QA מונח במגירה. משום מה, נראה לי שהוא לא ייצא משם היום.

18:00 – יוצא הביתה. בדרך חזרה שומע את סוף הפודקאסט.

21:00 – הילדה במיטה. מתיישב מול הטלוויזיה, ומוציא את האייפד לבדוק מה יש היום. האתר של הוט לא מתפקד באייפד כבר כמה ימים. היום לוח המשדרים מציג טבלה ריקה. חושב אם כדאי לכתוב להם סקריפט תיקון ובנתיים מזפזפ.

23:00 – במיטה. בודק עדכונים אחרונים באפליקציית טוויטר לאייפון, וחושב על זה שכבר המון זמן לא כתבתי בבלוג.


